---
templateKey: info-page
title: Порядок утилізації товарів
---
У випадку, якщо митне оформлення потребує надання додаткових документів або сплати митних зборів від Клієнта з метою митного оформлення (митного очищення) товару в Україні, EasyGet зв'язується з Клієнтом для отримання необхідних документів. У разі відмови Клієнта надати документи або оплатити пов'язані з митним оформленням витрати протягом 15 календарних днів з моменту надходження товару в Україну або відсутності зв'язку з Клієнтом протягом 15 календарних днів, EasyGet набуває можливості розпорядитися таким товаром на власний розсуд з урахуванням наступного.

У випадку неможливості здійснити митне оформлення унаслідок вказаних вище обставин, що знаходяться поза межами контролю EasyGet, товари зберігаються на складі EasyGet. Максимальний термін зберігання товару на складі EasyGet в Україні становить 20 календарних днів з дати прибуття. При відсутності зв’язку з Клієнтом або відсутності від нього вказівок щодо подальших дій з товаром, EasyGet має право за власний рахунок здійснити митне оформлення товару.

Якщо після закінчення 25 календарних днів з дати прибуття товару в Україну EasyGet не отримав від Клієнта відповідь або компенсації за зберігання товару і його митне оформлення, вважається, що Клієнт визнає, що EasyGet має право використовувати незатребуваний Товар на свій розсуд, у тому числі, але не обмежуючись наступним: утилізувати; пожертвувати в дитячі будинки або притулки; інші способи і форми благодійності; а також будь-яким іншим способом з метою відшкодування / компенсації понесених витрат.

Товар, що прибуває на віддалений склад EasyGet може зберігатись на ньому безоплатно протягом 30 календарних днів з дати реєстрації на складі. Якщо після закінчення цього терміну, клієнт не вийшов на зв’язок та не оплатив вартість доставки Товару в Україну або ж не надав розпорядження та оплату зберігання Товару на складі протягом додаткового часу, вважається що Клієнт визнає, що EasyGet має право використовувати незатребуваний Товар на свій розсуд. EasyGet має право у тому числі, але не обмежуючись наступним: утилізувати; пожертвувати в дитячі будинки або притулки; інші способи і форми благодійності; а також будь-яким іншим способом з метою відшкодування / компенсації понесених витрат.