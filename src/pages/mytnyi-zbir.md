---
templateKey: info-page
title: Розрахунок суми митних зборів
---
Усі товари, що прибувають в Україну з-за кордону, проходять через митницю. Це стандартна процедура, яка відповідає нормам законодавства України. Та чи потрібно в такому разі сплачувати якісь додаткові податки чи мито? Давайте розбиратися.

•	Якщо сумарна вартість вашої посилки складає менш ніж 100 євро, жодні мито та податки нараховуватися не будуть. 

•	У разі, якщо вартість вашого замовлення складає від 100 до 150 євро, вам необхідно буде додатково сплатити ПДВ у розмірі 20% від суми перевищеного ліміту. 

Наприклад, ви придбали товар вартістю 110 євро. 
Розмір перевищеного ліміту в такому разі буде складати: 
110 – 100 = 10 євро
Саме від цієї суми і буде нараховуватися податок: 
10 х 20% = 2 євро.

•	Якщо сумарна вартість вашої посилки становить більш ніж 150, але менш ніж 10 000 євро, в такому разі вам необхідно буде додатково сплатити мито, розмір якого складає 10% від суми, що перевищує 150 євро, а також ПДВ – 20% від суми перевищення з нарахованим митом від 100 євро. 
Як це працює?

Наприклад, ви здійснили покупку вартістю 160 євро. В такому разі розрахунок ПДВ і мита необхідно поділити на дві частини:

1.  Перша частина податку буде розраховуватися за аналогом вище: 
   150 – 100 = 50 євро – тіло для нарахування. 
   50 х 20% = 10 євро.
2.  Розмір другої частини буде обчислюватись у межах від 150 євро: 
   160 (сумарну вартість товару) – 150 = 10 євро – тіло для нарахування. 
   Мито в такому разі буде становити:\
   10 х 10% = 1 євро. 
   Відповідно, друга частина ПДВ матиме вигляд: 
   (10 + 1) х 20% = 2,2 євро.
   Отже, загальна сума до сплати буде наступною:
   10 + 1 + 2,2 = 13,2 євро.
   Зверніть увагу, що крім податків та мита,  до загальної суми платежів також додається вартість послуг брокера, що може становити від 300 до 500 гривень. Ви маєте право відмовитись від послуг брокера і самостійно розмитнити вашу посилку на українській митниці.

Для швидкого проходження митного контролю під час шопінгу за кордоном радимо зберігати наступні документи:

•	Активне посилання на товар з сайту, де ви робили замовлення.
•	Скрін або фото з особистого кабінету на сайті продавця, де ви замовляли товар. На зображенні мають бути зазначені ваші ПІБ та вартість товару.
•	Скрін оплати або чек.

Здається, нічого складного? Особливо, якщо використовувати калькулятор з нашого мобільного додатку, який розрахує розмір митних платежів за вас. 
Якщо ж у вас виникли додаткові питання – ви завжди можете зв’язатися з нашою службою підтримки.