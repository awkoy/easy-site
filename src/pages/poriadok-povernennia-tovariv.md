---
templateKey: info-page
title: Компенсація та страхування
---
<!--StartFragment-->

Шановні клієнти!

Компанія (використання у даному розділі терміну «Компанія» є тотожним терміну «Виконавець», що використовується в інших розділах та документах, розміщених у додатку EasyGet) надає посередницькі послуги з викупу товарів в інтересах та за вихідними даними Клієнта в порядку та на умовах, визначених даним документом, Публічним договором та згідно інших умов використання додатку.

**Звертаємо вашу увагу, що** Компанія є посередником між вами та продавцем товару, тобто при оформленні заявки на викуп товару за вихідними даними Клієнта виступає виключно посередником, який здійснює викуп товару, спираючись виключно на ту інформацію, яку Клієнт надав разом із заявкою на викуп.

Компанія не несе відповідальність за комплектацію, зовнішній вигляд і якість товару, який був викуплений за вихідними даними та замовленням Клієнта. Такий товар не підлягає додатковим перевіркам на складі в країні відправлення, маршрутом доставки, а також на складі Компанії.

**Політика компенсацій, яка діє з 03.02.2022**

**Компенсація можлива у таких випадках:**

**1. Втрата посилки**

Умови:

* Посилка зареєстрована на EasyGet складі.
* Посилка не надійшла у відділення Нової Пошти клієнта в 35 денний термін з моменту оплати відправки клієнтом або факт втрати посилки був виявлений раніше.
* Проведено розслідування що підтверджує факт втрати посилки. Термін розслідування не більше 5 робочих днів.

Порядок компенсації:

В автоматичному режимі не пізніше ніж 41 день з моменту оплати відправки клієнтом згідно правил компенсації.

**2. Втрата частини товару в посилці**

Умови:

* Кількість товару на фото що зроблені на складі EasyGet в країні відправлення не співпадає з кількістю отриманого товару або кількість замовленого товару за допомогою послуги “Замовити товар” не співпадає з кількістю отриманого товару.
* Складено акт про недостачу та зроблена фото/відеофіксація під час отримання на Новій Пошті.
* Повідомлено про випадок пошкодження та передано в чат підтримки номер посилки, акт про недостачу та фото/відео в термін 3 робочі дні з моменту отримання посилки.

Порядок компенсації:

* Протягом 7 робочих днів з моменту надходження повідомлення від клієнта згідно правил компенсації.
* EasyGet залишає за собою право визначити суму компенсації із розрахунку ринкової вартості втраченого товару.

**3. Пошкодження товару або товарної упаковки**

Умови:

* Товар має зовнішні видимі пошкодження, що виникли під час транспортування
* Товарна упаковка має пошкодження
* Товар надійно зафіксований в товарній упаковці.
* Складено акт пошкоджень та зроблена фото/відеофіксація під час отримання на Новій Пошті.
* Повідомлено про випадок пошкодження та передано в чат підтримки номер посилки, акт про пошкодження та фото/відео в термін 3 робочих дні з моменту отримання посилки.

Порядок компенсації:

* Протягом 7 робочих днів з моменту надходження повідомлення від клієнта згідно правил компенсації.
* EasyGet залишає за собою право визначити суму компенсації відповідно до рівня пошкодження товару або упаковки.
* Сума компенсації за товарну упаковку не може перевищувати 5% від задекларованої вартості товару.
* Компенсації за пошкодження транспортної упаковки не передбачені.

**4. Різниця у фактичній або обʼємній вазі**

Умови:

* Фактична або обʼємна вага відрізняється від вказаної в додатку більше ніж на 10%
* Складено акт про невідповідність ваги. Зроблено фото/відео, де зафіксовано ваги з нерозкритою посилкою або її розміри під час отримання на Новій Пошті.
* Повідомлено про випадок невідповідності та передано в чат підтримки номер посилки, акт та фото/відео в термін 3 робочі дні з моменту отримання посилки.

Порядок компенсації:

* Протягом 7 робочих днів з моменту надходження повідомлення від клієнта.
* Компенсується фактично переплачена вага.

**5. Посилка містить не той товар**

Умови:

* Фото в додатку не відповідає змісту посилки
* Складено акт про невідповідність та зроблено фото/відео змісту, стікеру з номером EasyGet, стікеру Нової Пошти під час отримання на Новій Пошті.
* Відмова від посилки на Новій Пошті.
* Повідомлено про випадок невідповідності та передано в чат підтримки номер посилки, акт про невідповідність та фото/відео в термін 3 робочих дні з моменту отримання посилки.

Порядок компенсації:

* Розшук правильної посилки протягом 14 днів.
* У разі якщо правильна посилка не була знайдена протягом 14 днів - компенсація згідно правил компенсації.

**6. Затримка доставки**

Умови:

* Термін доставки посилки з моменту оплати доставки та надходження у відділення Нової Пошти клієнта перевищив 21 день. Не враховуються неробочі та святкові дні в країні відправлення та країні надходження.
* Посилка не була затримана митницею.
* Запит на компенсації щодо затримки доставки відправлено в чат підтримки протягом 3х робочих днів з моменту отримання посилки.

Порядок компенсації:

* 0.5$ за кг, якщо термін доставки від 21 до 30 днів
* 1$ за кг, якщо 30+ днів

**Правила компенсації:**

**Якщо посилка не була застрахована:**

* Максимальна вартість компенсації при втраті становить 60$ + вартість доставки
* Максимальна вартість компенсації при пошкодженні товару - 30$.
* Компенсація нараховується виключно на бонусний рахунок та може бути витрачена на наступні замовлення у повному обсязі.
* У випадку затримки доставки компенсація становить 0.5$ за кг, якщо термін доставки від 21 до 30 днів та 1$ за кг, якщо 30+ днів

**Якщо посилка була застрахована:**

* Запит на компенсацію розглядається позачергово та терміни розгляду в 2 рази швидше від стандартних
* Максимальна вартість компенсації при втраті або пошкодженні товару дорівнює задекларованій вартості посилки.
* При настанні випадку втрати або пошкодження посилки - можлива компенсація як на бонусний рахунок, так і на банківську картку клієнта.
* У випадку затримки доставки компенсація становить 1 $ за кг, якщо термін доставки від 21 до 30 днів та 2$ за кг, якщо 30+ днів

**Запит на компенсацію не розглядається якщо:**

1. Посилка була конфіскована через відправку заборонених товарів у т.ч. підробок відомих брендів - відмова в компенсації як товарів, так і доставки
2. Клієнт виявив невідповідність, дефект чи нестачу після отримання товару в Україні та не оформив акт невідповідності на Новій Пошті.
3. Товар є крихким або габаритним (кераміка, скло, пластик)
4. Посилки затриманні митною службою з будь-якої причини (митниця має право затримувати посилки до 45 днів для перевірки)
5. Клієнт не вніс трек-номер у додаток EasyGet і товар був загублений у дорозі до складу у країні відправлення.
6. У разі виявлення фактів використання банківських карт трьох осіб без їх відома
7. У разі підтвердження будь яких фактів шахрайства щодо EasyGet або відправників товарів.

Доставка посилок по Україні здійснюється локальним перевізником – компанією ТОВ "Нова Пошта". У випадках, коли посилка була передана локальному перевізнику і була загублена або пошкоджена – запити на компенсацію приймає і розглядає ТОВ "Нова Пошта" у порядку, затвердженому правилами перевезення ТОВ "Нова Пошта".

Враховуйте, що стандартна сума страхування посилок через ТОВ "Нова Пошта" становить 200,00 гривень.

**Послуга "Страхування замовлення"**

Кожний клієнт за власним бажанням може скористатись послугою страхування вантажу. В особливих випадках страхування вантажу може бути визнане Компанією обов’язковим. У таких випадках рішення приймається Компанією самостійно та оскарженню не підлягає.

Страховий платіж становить 2,5% від оціночної вартості посилки з товаром, але не менш ніж 1$.

Компанія має право відмовитися в односторонньому порядку від надання додаткових послуг на свій розсуд без вказівки та обґрунтування причини такої відмови.

Клієнт оплачує доставку товару в Україну за розцінками Компанії.

Оплачуючи вартість товару та його доставки в Україну, Клієнт тим самим дає згоду та підтверджує, що:

\- товар відповідає вимогам та параметрам замовлення, наданого Компанії Клієнтом; - зовнішній вигляд товару та пакування відповідає вимогам Клієнта у повному обсязі, претензій до нього Клієнт не має; - кількість і комплектація відповідають вимогам Клієнта та він не має до них претензій; - зовнішній вигляд (колір, розмір, комплектація та ін.), працездатність, характеристики (зокрема, технічні) відповідають вимогам Клієнта, він не має до них претензій.

Компанія не несе гарантійних зобов’язань щодо товару, не здійснює посередництва в цій частині. Обміну, ремонту та поверненню товару Компанія не здійснює.

Компанія також не несе відповідальності за дії продавця, в тому числі не здійснює компенсації, у таких випадках:

\- за затримку відправлення товару після його викупу;

\- відправлення товару продавцем не у повній комплектації (у такому випадку продавець доправляє некомплектну частину товару Клієнту).

Якщо Клієнт замовляє викуп товару та наполягає на цьому у недобросовісного продавця, продавця, що має негативну ділову репутацію, який невчасно відповідає на звернення, листи, чи не відповідає на них взагалі, продавця який відмовляється відправляти товар, повернення коштів, Компанія не несе відповідальність перед Клієнтом та не компенсує заподіяні йому збитки чи втрати.

Разом з тим Компанія докладає всіх зусиль для розв'язання конфліктних ситуацій з продавцями, однак не гарантує їх успішне вирішення та не несе відповідальності за результат вирішення таких ситуацій.

Компанія не несе відповідальності за дії перевізника товару та не контролює їх.

<!--EndFragment-->